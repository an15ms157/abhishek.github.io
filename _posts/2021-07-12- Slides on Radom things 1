---
layout: post
title: "MIDNIGHT RANT"
date: 2021-07-12
---

রাত জেগে থাকি নানান কারণে, তবে প্রাইম কারন হলো পড়ে থাকা কাজ শেষ করা।  মাঝে মাঝে জেগে থাকি যখন মনে অযস্র ভাবনা ছোটাছুটি করতে থাকে। বড়োই অদ্ভুত এই জীবন, না? ছোটবেলায় মনে হয় বড় হলেই সব সমস্যার সমাধান হয়ে যাবে। কিন্তু বড় হলে স্রেফ বড় হওয়ায়ই সার হয়ে দাঁড়ায়। অনেকসময় জীবনে ঠিক বড়ো হয়েই উঠতে পাড়া যায়না বা ছোটবেলাতেই এতো জলদি বড় হয়ে যেতে হয় যে বড় হওয়ার মানেটাই  কোথাও যেন হারিয়ে যায়। একটু সময় দিয়ে যে পিছনে ফিরে তাকাবো তারও অবকাশ নেই; সময় কারুর জন্য থেমে থাকে না যে। তাই যা হচ্ছে, যেভাবে হচ্ছে তাই মেনে নিয়ে এগিয়ে যেতে হয়। যেহেতু causality exists, আজকের সিদ্ধান্ত কালকের ফল কে বেঁধে দেয়। আর এই বাধা গন্ডিতেই অমৃত্যু আটকে থাকা । একসময় ঠিক ভুলও তাদের চেনা চেহারা হারায়, আর আমরা bias এর গোলোকধাঁধায় পথ হাতড়ে বেড়াই। কেন করছি? কিসের জন্য করছি, কিছুরই উত্তর থাকে না। স্রেফ একরাশ অস্বচ্ছ ক্ষোভ রাগ অভিমান ভালোবাসার ঘূর্ণিঝড় মন জুড়ে পাক খায়। সীমাহীন গন্ডির মাঝে কোনো ভাবে যদি স্বাধীনতা এসেও পড়ে, তা আসে সোনার হাতকরা নিয়ে। অতলান্টিকের তল খুঁড়লেও কোনো কিছুরই মানে টের পাওয়া যায় না। স্রেফ সেটুকু মানে পড়ে থাকে যেটুকু আমরা জুগিয়ে দেই। যখন লোকজনদের বলি যে আমার জীবনের লক্ষ্য কিচ্ছু না করে পায়ের উপর পা তুলে খাওয়া,  আলতো গলায় গুনগুন করে গান গাওয়া, সূর্য-পাহাড়ের দিকে ফ্যা ফ্যা করে তাকিয়ে থাকা আমার কথা শুনে সবাই হাসে। আমিও হাসি। আর কিছু করার নেই যে। 
কাজ করে যেতে হবে এই কথাটাই স্রেফ বুঝি এখন। কিন্তু তার জন্য সেই গ্রিসের দাসের মতো ছুটে চলেছি: অবিরাম, অনবরত, কর্তব্যর দায়ে, রসদ নিঃশেষ করে। সে ছুট এমনি যে ২৫টা বসন্ত কাটিয়েই ঠিক করে নিয়েছি যে জীবনানন্দ যতই লোভ দেখাক, কাক-চিল-শালিক-শঙ্খচিলের, বাংলার মুখ দেখার এইটাই শেষ বার, আর না। মনও সঙ্গত করা ছেড়ে দিয়েছে অনেককাল আগেই। হয়তো অনেকটা অবহেলা সয়ে সেও এখন ক্লান্ত, জং পড়ে আজ অকেজো। কি চেয়েছি আর কি পেয়েছির হিসাবের মাঞ্জা দেওয়া সুতোয় এতটাই জড়িয়ে পড়েছি যে নিজেকে নানান জায়গায় ফালি ফালি করে কেটে ফেলেছি; অয়নার সামনে দাঁড়ালেও আর নিজের সাথে মিল পাচ্ছি না 
https://fb.watch/6TbQ_HBQIB/
