---
layout: post
title: "Introduction"
date: 2021-20-02
---

আজ থেকে পাঁচ বছর আগে আমার আরো একটা ব্লগ ছিল। তাতে পোস্ট ছিল মেরেকেটে দুটো।  শখ জেগেছিলো। ছেলেমানুষি করে কয়েকপাতা ভরিয়েও ছিলাম। স্বভাবতই কালের নিয়মে সেটা বেশি দিন চলেনি। এসব শখ আজকাল পুষে রাখা বড্ড  "এনার্জি কনসুমিং" । তাই কলেজে ওঠামাত্রই ওসবে ইতি টেনে দিয়েছিলাম। আজকে আবার ফিরে আসা কিছুটা সেই অপূর্ণ শখ পূরণ করতে আর কিছুটা প্রয়োজনে। শেষ পাঁচ বছরে দেখলাম মাথায় অনেককিছু এসে জমেছে অথচ কিছুই খাতা অবধি পৌঁছায়নি। লেখালিখির অভ্যাসটা গেছে একদম উবে। তাই সেসব ঝালাই করতে আবার এই ব্লগ নিয়ে বসা। বাংলা ইংলিশ তো বটেই আর কিছু মাস পর একটু আধটু জার্মান লেখাও এখানে ছাপবো। ব্লগের বদলে fb তে দেওয়া যেত না এসব? হ্যাঁ যেত।  কিন্তু ফুটেজ খেতে আমার বরাবরের অনীহা। এই বেশ ভালো, সবার সামনে অথচ কিছুটা আড়ালে। এই বয়েসে এসে পরবর্তী পোস্ট কবে বেরোবে তার চাপ নিতে পারবো না।  হাতে মেলা কাজ। এবার প্রশ্ন হলো ব্লগের বিষয়বস্তু কি? উত্তর: কোনো নির্দিষ্ট বিষয়বস্তু নেই। বেশ মনমতো কোনো ঘটনা পেলে সময় সুযোগ করে লিখে রাখবো, এই তালে আছি। কতদূর কি সম্ভব হবে জানি না। জয় শ্রী রাম, আল্লাহু আকবার, বুদ্ধং শরণং গচ্ছামি বলে দ্বিতীয় দফার ব্লগ লেখা শুরু করছি।
